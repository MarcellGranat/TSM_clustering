---
title: "Főkomponens-elemzés (Principal Components Analysis)"
date: "11/23/2020"
output: html_document
---

**1. feladat**

Az alábbi részfeladatok megoldásához importálja a *yields.xls* adatfájlt, amely különböző lejáratú magyar állampapírok évesített hozamait tartalmazza a 1999-2019 közötti időszakban!

a. Végezzen főkomponens-elemzést, és csak az 1-nél nagyobb sajátértékű főkomponenseket tartsa meg! 
b. Hány dimenzióba sikerül így tömöríteni az adatokat? Az információtartalom mekkora hányadát őrzik meg a megtartott főkomponensek?
c. Mit jelentenek az egyes főkomponensek?
d. Jelezze előre 90 munkanapra a megőrzött főkomponenseket VAR modellel, és ez alapján adja meg az 1 hónapos lejáratú állampapír várható évesített hozamát 90 nap múlva! []

------------------------------------

**2. feladat**

Az alábbi részfeladatok megoldásához importálja az *osztalyzatok.sav* SPSS adatfájlt, amely 281 iskolai tanuló év végi jegyeit tartalmazza 13 tantárgyból!

a. Végezzen főkomponens-elemzést a tantárgyi eredményeken (a magatartás és a szorgalom jegyek kivételével), és varimax rotációval javítsa az értelmezhetőséget!
b. Hány dimenzióba sikerül így tömöríteni az adatokat? Az információtartalom mekkora hányadát őrzik meg a megtartott főkomponensek?
c. Mit jelentenek az egyes főkomponensek?
d. Végezzen k-középpontú klaszterezést is, ahol a gap-statisztika alapján állapítsa meg a klaszterek számát!
e. Ábrázolja a tanulókat és klasztereiket pontdiagramon a két legfontosabb főkomponens terében!

-------------------------------
